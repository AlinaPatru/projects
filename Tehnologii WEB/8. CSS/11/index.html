<!DOCTYPE html>
<html>
	<head>
		<title>text</title>
		<link rel="stylesheet" type="text/css" href="./css/style.css" />
	</head>
	<body>
		<h1>GUVERNUL ROMÂNIEI</h1>
		<h1>HOTĂRÂRE</h1>
		<h2>pentru aprobarea normelor de aplicare
		a prevederilor referitoare la atribuirea contractelor de achiziţie publică
		din Ordonanţa de urgenţă a Guvernului nr. 34/2006
		privind atribuirea contractelor de achiziţie publică, a contractelor de
		concesiune de lucrări publice şi a contractelor de concesiune de servicii</h2>
		<p>În temeiul art. 108 din Constituţia României, republicată, şi al art. 303 alin. (1) din Ordonanţa
		de urgenţă a Guvernului nr. 34/2006 privind atribuirea contractelor de achiziţie publică, a
		contractelor de concesiune de lucrări publice şi a contractelor de concesiune de servicii,
		Guvernul României adoptă prezenta hotărâre.</p>
		<h2>CAPITOLUL I</h2>
		<h2>Dispoziţii generale</h2>
		<p>Art. 1. – Se aprobă normele de aplicare a prevederilor referitoare la atribuirea contractelor de
		achiziţie publică din Ordonanţa de urgenţă a Guvernului nr. 34/2006 privind atribuirea
		contractelor de achiziţie publică, a contractelor de concesiune de lucrări publice şi a contractelor
		de concesiune de servicii, denumită în continuare ordonanţa de urgenţă.</p>
		<p>Art. 2. - (1) În procesul de aplicare a procedurilor de atribuire a contractelor de achiziţie
		publică, orice situaţie pentru care nu există o reglementare explicită se interpretează prin prisma
		principiilor prevăzute la art. 2 alin. (2) din ordonanţa de urgenţă.</p>
		<p>(2) În cazul contractelor a căror atribuire nu intră sub incidenţa prevederilor ordonanţei de
		urgenţă, autoritatea contractantă are obligaţia de a asigura o utilizare eficientă a fondurilor în
		procesul de atribuire, de a promova concurenţa între operatorii economici precum şi de a
		garanta nediscriminarea, recunoaşterea reciprocă şi tratamentul egal al operatorilor economici
		care participă la atribuirea contractului.</p>
		<p>(3) Pe parcursul aplicării procedurii de atribuire, autoritatea contractantă are obligaţia de a lua
		toate măsurile necesare pentru a evita apariţia unor situaţii de natură să determine existenţa unui
		conflict de interese şi/sau manifestarea concurenţei neloiale. În cazul în care constată apariţia
		unor astfel de situaţii, cum ar fi cele prevăzute la art. 67 – 70 din ordonanţa de urgenţă,
		autoritatea contractantă are obligaţia de a elimina efectele rezultate dintr-o astfel de împrejurare,
		adoptând potrivit competenţelor, după caz, măsuri corective de modificare, încetare, revocare,
		anulare şi altele asemenea ale actelor care au afectat aplicarea corectă a procedurii de atribuire
		sau ale activităţilor care au legătură cu acestea.</p>
		<p>Art. 6. - (1) Autoritatea contractantă are dreptul de a iniţia aplicarea procedurii de atribuire
		numai dacă se îndeplinesc în mod cumulativ următoarele condiţii:</p>
		<ul>
			<li>produsele/serviciile/lucrările sunt cuprinse în programul anual al achiziţiilor publice, cu
			excepţia cazului în care necesitatea atribuirii contractului este determinată de apariţia unei
			situaţii de forţă majoră sau caz fortuit;</li>
			<li>sunt identificate sursele de finanţare prin care se asigură fondurile necesare în vederea
			îndeplinirii contractului de achiziţie publică;</li>
			<li>este întocmită documentaţia de atribuire.</li>
		</ul>
	</body>
</html>